## Online Tasarım Kalıpları ve UML Kursu - Genel Tanıtım

Kursun ana odağını, UML dilinin notasyonu, uygulanması, dizayn prensipleri ve GOF sistematiğinde yer alan patern’ler oluşturmaktadır. Öte yandan GOF harici diye de nitelenen (MVC, MVVM, MVP, Model2, Repository vb) mimari paternler, idiom’lar, anti-paternler hatta proje yönetimi disiplini içerisinde yazılım geliştirme sürecinin modellenmesine yönelik çeşitli yaklaşımlar da kapsama dahildir. GoF paternlerinin anlatımı sırasında “dilden bağımsız bir anlatım sağlamak adına” mümkün olduğunca terminal uygulamaları ile örneklendirmeler yapılacaktır. Bu şekilde bir C#, Java, Swift, Kotlin ya da C++ programcısının da kurstan faydalanması sağlanacaktır. Mimari paternler noktasında ise .NET, Android ya da iOS (Cocoa) framework’lerinden faydalanılacaktır.Özetle bu kurs kendisini aşağıdaki cümlelerle tanımlayan bir kişi için faydalı olabilir:

1.	Okulda veya kursta C++, Java veya C# dillerini temel düzeyde öğrendim hatta bazı uygulamalar da geliştirebiliyorum ama nesne yönelimli programlamaya tam olarak hakim değilim. Örneğin “polimorfizm nedir?” derseniz cevap verebilirim ama kodlama esnasında bunu gerçekleştiremem. Bu nedenle sektörde çalışmak için kendime tam olarak güvenemiyorum.

2.	Bir firmada yazılım geliştirici olarak çalışıyorum ve kariyerimde yazılım mimarı/proje yöneticisi olmayı hedefliyorum. Dolayısıyla ileri düzeyde nesne yönelimli programlama öğrenmek, dizayn paternleri ve yazılım mimarileri ile mimari paternlere hakim olmak istiyorum. Öte yandan Türkiye’de bir yazılım mimarının aynı zamanda proje yöneticisi de olması beklendiği için bu konuyla da ilgili temel bilgilere ihtiyaç duyuyorum.

3.	Bir firmada analist olarak çalışıyorum. Analizi bilimsel ve dünyaca kabul görmüş standart yöntemlerle yapamıyor ve dokümante edemiyorum. Ayrıca yazılım geliştiricilerin dilinden tam olarak anlayamıyorum.

4.	Bir firmada yazılım geliştiriciyim ama analiz ve modelleme konularında bilgi sahibi olmak istiyorum.

5.	Hali hazırda kullandığım teknoloji veya frameworklerde (WPF, Android, STL, ASP.NET) bazı özellikleri kullanıyorum ancak onun neden öyle olduğunu bilemiyorum. Bilinç düzeyimi nasıl daha iyi hale getirip, bu teknolojileri nasıl daha verimli kullanabilirim?

6.	C++ veya C# biliyorum ama Android geliştiricisi olabilmek için Java öğrenmem gerekiyor. Ya da Java programcısıyım ama bir projede WCF ve C# kullanmam gerekli. Öte yandan temel düzeyde bir kurs alarak bildiğim konuları (döngü, karar yapıları, değişkenler vs) baştan öğrenmeye çalışarak zaman kaybetmeksizin ileri düzey örneklerle bu dilleri karşılaştırmalı nasıl öğrenebilirim?  

## Eğitim Sırasında Takip Edilecek Basılı Kaynaklar

Pek çok farklı basılı ve basılı olmayan kaynaklar önerilecek olmakla birlikte eğitmenin kendisine ait ve kurs akışıyla paralelliği nedeniyle aşağıdaki kitaplar takip edilecektir.

1.	UML ve (C++, Java ve C# ile) Dizayn Paternleri/Pusula Yayıncılık
2.	UML ve (Swift ve Kotlin ile) Dizayn Paternleri/Pusula Yayıncılık

## Ön Koşul
+ Bu kurs için katılımcıların __(C#, Java, C++, Swift, Kotlin)__ gibi nesne yönelimlilik paradigmasını destekleyen bir dilde temel bilgilere sahip olmasını gerektirmektedir.

## Eğitim Süresi 100 Saattir.
## Dersler X-Y günleri saat xx:xx-yy:yy saatleri arasında 4 ’er saat olarak (haftada n saat) yapılacaktır.

## Eğitmen : Aykut TAŞDELEN
2002 yılından beridir sektörde eğitmenlik ve yazarlık yapan Taşdelen, kurucusu olduğu QuantumLojik isimli firmada elektronik ve gömülü sistemler sektöründe faaliyet göstermektedir. 7 yıl boyunca özel bir üniversitede çeşitli lisans dersleri vermiştir. Halen profesyonel yazılımcılara yönelik kurumsal eğitimler vermektedir. Şimdiye dek 12 kitabı olan Taşdelen, geçmişte 7 yıl Microsoft’tan üst üste MVP ödülü ve unvanı ile taltif edilmiştir. Aynı zamanda bilişim basını mensubu olan Taşdelen geçmişte PCWorld dergisinde yazarlık yapmış, halen ortağı olduğu TeknolojiDergisi.net haber portalı ve kanalında yayıncılık faaliyetlerini de sürdürmektedir.

